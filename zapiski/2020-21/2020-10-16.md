---
tags: vaje, ds, izjavni
hackmd: https://hackmd.io/XCc4fM50RQCU2B8sgSrh4w
plugins: mathjax
---
# Diskretne strukture (FiM) - vaje 16.10.2020

---

## Enakovrednost in poenostavljanje izrazov

### Naloga 1

Peter, Rok in Simon so bili obdolženi, da so razbili šipo. Ko so jih vprašali, kdo je kriv, so podali naslednje izjave:

* Peter: "Rok je kriv, Simon pa ne."
* Rok: "Če je kriv Peter, je kriv tudi Simon."
* Simon: "Jaz nisem kriv, toda vsaj eden od drugih dveh je kriv."

1. Določi izjavne izraze.
2. Ali so lahko vse izjave resnične?
3. Kdo je lagal, če so vsi nedolžni?
4. Kdo je lagal, če krivi lažejo, nedolžni pa govorijo resnico?

---

### Naloga 2

Butale in Tepanje sta sosedni vasi. Butalci vedno govorijo resnico, Tepanjci pa vedno lažejo. Med seboj se obiskujejo. Znajdeš se v eni od teh vasi, a ne veš, v kateri. Kako bi z enim samim odločitvenim vprašanjem prvemu mimoidočemu ugotovil, kje si? Poskusi vprašanje oblikovati v treh (ali dveh) besedah.

---

### Naloga 3

Študent Svit je zvit, včasih govori po resnici in včasih laže. Ko ga povprašamo po predmetih v prvem letniku, pove:

* Če mi je všeč Analiza, mi Algebra gotovo ni.
* Če v prejšnji povedi nisem lagal, potem to počnem zdaj in všeč mi je Algebra.

Svitu je seveda všeč vsaj eden od obeh predmetov. Kateri?

---

### Naloga 4

Ali so naslednji pari izjavnih izrazov enakovredni?

1. $p\Rightarrow q$ in $\lnot q\Rightarrow \lnot p$
2. $p\Rightarrow q$ in $\lnot p\vee q$
3. $(p \Rightarrow q) \wedge (\lnot p \Rightarrow r)$ in $(p \wedge q) \vee (\lnot p \wedge r)$
4. $(p\Rightarrow q) \Rightarrow r$ in $p\Rightarrow (q \Rightarrow r)$ in $(p\Rightarrow q) \wedge (q \Rightarrow r)$

---

### Naloga 5

Poenostavi izjavne izraze:

1. $(\lnot p \Rightarrow q) \wedge (p \Rightarrow \lnot q)$,
2. $\lnot (p \wedge q) \Rightarrow (p \wedge r)$,
3. $\lnot (p \vee q \Rightarrow p) \vee \lnot p \wedge q$,
4. $\lnot(\lnot(p \Leftrightarrow \lnot r \Leftrightarrow (q \Leftrightarrow r)) \Leftrightarrow p)$.

---

### Naloga 6

Poenostavi izraz $A_k \equiv a \uparrow a \uparrow \ldots \uparrow a$ ($k$ veznikov) za vsak $k \geq 1$.
