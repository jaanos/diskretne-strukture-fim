---
tags: vaje, ds, izjavni
hackmd: https://hackmd.io/69V_LXYARO6oqEO64eH0Aw
plugins: mathjax
---
# Diskretne strukture (FiM) - vaje 8.10.2020

---

## Izjavni račun

### Naloga 1

Zapiši z izjavnim izrazom.

1. Iz $p$ sledi $q$, ali pa iz $q$ sledi $p$.
2. Če velja $p$ in če velja $q$, potem velja $r$.

---

### Naloga 2

Naslednje izjave razbij na enostavne in jih zapiši v obliki izjavnih izrazov.

1. Če ceste niso mokre, potem zunaj ne dežuje.
2. Število 6 je praštevilo ali pa je število 5 praštevilo.
3. Če grem po filmu na burek, bom prepozno doma.
4. Če me pokličeš in me ni doma, potem sem na Rožniku.

---

### Naloga 3

Preberi izjavni izraz in zapiši njegovo resničnostno tabelo.

1. $p \wedge \lnot q \vee \lnot p \wedge q$,
2. $(p \Rightarrow q) \wedge (\lnot p \Rightarrow r)$.

---

### Naloga 4

Izračunaj resničnostne tabele izrazov

1. $(p \vee q \Rightarrow p) \vee \lnot p$,
2. $p \Rightarrow (q \Rightarrow p) \Rightarrow q$,
3. $\lnot{}p\lor{}q\lor{}r\Rightarrow{}(r\Rightarrow{}q\land{}p)$.

---

### Naloga 5

Ali so naslednji izjavni izrazi tavtologije, protislovja, ali so kontingentni?

1. $p\Rightarrow(q\Rightarrow p)$
2. $((p\vee q)\wedge(p\Rightarrow r)\wedge(q\Rightarrow r))\Rightarrow r$
3. $(p\Rightarrow q)\iff (p\wedge\lnot q)$
4. $\lnot(p\wedge q)\iff \lnot p\wedge\lnot q$

---

### Naloga 6

Peter, Rok in Simon so bili obdolženi, da so razbili šipo. Ko so jih vprašali, kdo je kriv, so podali naslednje izjave:

* Peter: "Rok je kriv, Simon pa ne."
* Rok: "Če je kriv Peter, je kriv tudi Simon."
* Simon: "Jaz nisem kriv, toda vsaj eden od drugih dveh je kriv."

1. Določi izjavne izraze.
2. Ali so lahko vse izjave resnične?
3. Kdo je lagal, če so vsi nedolžni?
4. Kdo je lagal, če krivi lažejo, nedolžni pa govorijo resnico?

---

### Naloga 7

Butale in Tepanje sta sosedni vasi. Butalci vedno govorijo resnico, Tepanjci pa vedno lažejo. Med seboj se obiskujejo. Znajdeš se v eni od teh vasi, a ne veš, v kateri. Kako bi z enim samim odločitvenim vprašanjem prvemu mimoidočemu ugotovil, kje si? Poskusi vprašanje oblikovati v treh (ali dveh) besedah.